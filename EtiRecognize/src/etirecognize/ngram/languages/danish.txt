 »For hun vaagner kun denne ene Gang til, — og pas paa, hvad jeg siger, Madam: det varer ikke længe!«

»Ja det er nu mig lige meget!« bruste Madam Corney op, »for jeg bliver ikke siddende at drive her. Og en anden Gang, I to der, saa lader I mig i Fred! Jeg er ikke sat til at skulle se alle gamle Kærlinger her i Huset dø, og jeg vil heller ikke, forstaar I, I to gamle Spøgelser! I kan
i Sekundet. Han kunde derfor bekvemt se sig godt for og holde sig beredt paa enhver Mulighed.

Indtil der var gaaet to Minuter, altsaa til en Dybde af hundrede og tyve Fod, gik Nedfarten for sig uden nogen Forstyrrelse. Skaktens Væg viste intetsteds Spor af noget derfra udgaaende Sidegalleri; den blev lidt efter lidt snævrere. Harry mærkede nu en køligere Vind, der blæste op fra Bunden, hvoraf han sluttede, at Skakten forneden stod i Forbindelse med en vandret løbende Gang i Gruben.

Han sænkedes dybere ned. Rundtom herskede der fuldstændig Mørke, fuldkommen Ro. Hvis virkelig et eller andet levende Væsen havde søgt Tilflugt i delte hemmelighedsfulde Svælg, saa var det enten ikke mere nærværende eller forraadte i det mindste ikke sin Nærværelse ved den ringeste Bevægelse.

Jo dybere Harry kom ned, desto mere mistroisk blev han; han trak derfor sin Kniv ud af Bæltet og holdt den fast omsluttet i højre Haand for at være beredt paa ethvert Angreb.

I en Dybde af hundrede og firsindstyve Fod følte Harry, at han havde fast Jord under Fødderne; Rebets Spænding blev mindre, de holdt det nu fast deroppe og sænkede det ikke mere.

Harry trak Vejret et Øjeblik. En Frygt, som han havde næret for, at Rebet skulde blive skaaret over ovenover hans Hoved, var ikke gaaet i Opfyldelse. Han havde iøvrig heller ikke nogetsteds i Skaktvæggen bemærket nogen Udhulning, i hvilken et levende Væsen vilde have kunnet skjule sig.
Hermed hang det saaledes sammen. Phister havde dengang været den unge Mand og Foersom Kammerraaden, men denne sidste havde taget Rollen med en saa fortvivlende drævende Langsomhed, at han fuldkommen slog Stykket ihjel dermed. Nu vilde Phister spille Kammerraaden, til hvem han havde en original Figur fuldfærdig i Hovedet, og Arnesen søgte med en omsigtsfuld Generals Personalkundskab Hultmann ud til sin godmodige og gemytlige Galning, med hvis Karakter hans egen havde saa mange Berøringspunkter. Han var da ogsaa en god Lærer, og Resultatet af de Tvendes Bestraebelser og Studier blev et fuldstændigt succes baade for Stykket og Debutanten, da Hultmann den 22de April 1843, 23 Aar gammel, debuterede som Smith. Phister havde været ubetalelig morsom som den lille jappegale Kammerraad, der svippede op og ned ad Trapperne i de blanke Wellingtonstøvler — han havde valgt sig lige det modsatte Spil af Foersoms; men Hultmann var dog Aftenens Helt, der tog Tilskuerne med Storm. Skønt det som bekendt er en hæslig Vane at kysse Pigerne, og skønt Hr. Smith ikke har meget andet at bestille i Stykket, saa glemte man dog Rollens Tomhed over den Ungdom og Poesi, der lyste ud af hans klare Øjne og halvt skælmske halvt ømme Smil. Publikum kunde have udraabt til ham med Hakon Jarl:

Jeg lider Dig fast som Du var en Kvinde,

saaledes erobrede han Hjærterne.

Indtagende uden at være sødlig, munter uden at være affekteret, undertiden ellevild og dog aldrig støjende, undertiden hjærtelig men undgaaende ethvert Skær af Sentimentalitet — saaledes smilte og lo og sang Hultmann sig ind i Publikums Gunst.
ofte nøiagtigt maa indskærpe) og forudsætter dette som Noget, der følger af sig selv, som man seer deraf, at der er lagt et Adjektiv til med særligt Eftertryk; thi ellers havde det jo været nok at sige, at de skulle leve i Forstaaelse. „God Forstaaelse”, hvad vil det sige Andet end at de skulle finde deres Glæde, Fred, Hvile, deres Liv i denne Forstaaelse.

Du seer altsaa, at Hemmeligheds-Systemet paa ingen Maade fører til et lykkeligt og altsaa heller ei til et æsthetisk skjønt Ægteskab. Nei, min Ven, Oprigtighed, Aabenhjertighed, Aabenbarelse, Forstaaelse, det er Livs-Principet i Ægteskabet, uden dette er det uskjønt og egentlig usædeligt; thi da adskilles det, som Kjærligheden forener, det Sandselige og det Aandelige. Først da naar det Væsen, jeg lever med i Jordlivets ømmeste Forbindelse, naar det i aandelig Henseende er mig ligesaa nært, først da er mit Ægteskab sædeligt og derfor ogsaa æsthetisk skjønt. Og I stolte Mænd, som maaskee fryde Eder i al Stilhed ved denne seierrige Triumph over Qvinden, I glemme, at det for det Første er en daarlig Triumph, naar man triumpherer over den Svagere, og at Manden hædrer sig selv i sin Hustru, og Den der ikke gjør det, han foragter sig selv.

Forstaaelse det er altsaa Livs-Principet i Ægteskabet. Man hører ofte erfarne Folk tale om, i hvilke Tilfælde man bør fraraade En at gifte sig. Lad dem drøste disse Omstændigheder saa grundigt og saa drøvtyggende som de ville; hvad de i Almindelighed tale om, har ikke Stort at betyde. Jeg for mit Vedkommende vil kun nævne eet Tilfælde, det er, naar det individuelle Liv er saaledes indviklet, at det ikke kan aabenbare sig. Eier Din indre Udviklings-Historie et Uudsigeligt, eller har Dit Liv gjort Dig til Medvider i Hemmeligheder, kort sagt, har Du paa en eller anden Maade forslugt Dig paa en Hemmelighed, som ikke kan drages ud af Dig uden at koste Dig Livet, saa gift Dig aldrig. Enten vil Du føle Dig bunden til et Væsen, som ingen Anelse har om, hvad der foregaaer i Dig, og Dit Ægteskab bliver da en uskjøn Mesalliance; eller Du knytter Dig til et Væsen, der i bange Angst mærker det, hvert Øieblik seer disse Skyggebilleder paa Væggen. Hun vil maa-
er da den Retfærdiges Lod lige med den Uretfærdiges, saa har da Gudsfrygt ingen Forjættelse for dette Liv, som er; saa er da enhver opløftende Tanke, der engang gjorde Dig saa rig paa Mod og Tillid, den er en Indbildning, et Gjøgleværk, som Barnet troer, Ynglingen haaber paa, men som den lidet Ældre ingen Velsignelse finder i, men kun Spot og Forargelse? Dog, denne Tanke oprører Dig, den kan og skal ikke faae Magt til at bedaare Dig, ikke være istand til at sløve Din Sjæl. Retfærdighed vil Du elske, Retfærdighed vil Du øve tidlig og sildig, har den end ingen Løn, Du vil dog øve den, Du føler det, der ligger en Fordring i den, som dog eengang maa blive opfyldt; ikke vil Du hensynke i Mathed, og da engang satte, at Retfærdighed havde Forjættelser, men at Du selv havde udelukket Dig derfra ved ikke at gjøre Retfærdighed. Ikke vil Du stride med Mennesker, med Gud vil Du stride og holde ham fast, han skal ikke kunne løsrive sig fra Dig, uden at han velsigner Dig! Dog, Skriften siger, Du skal ikke gaae i Rette med Gud. Er det ikke det, Du gjør? Er dette nu atter en trøstesløs Tale, er da den hellige Skrift kun givet Mennesket for at ydmyge, for at tilintetgjøre ham? Ingenlunde! Naar det hedder, Du skal ikke gaae i Rette med Gud, da vil det sige, Du maa ikke ville have Ret mod Gud, kun saaledes maa Du gaae i Rette med ham, at Du lærer, at Du har Uret. Ja, det er, hvad Du selv bør ville. Naar det da forbydes Dig at gaae i Rette med Gud, da betegnes derved Din Fuldkommenhed, og ingenlunde siges der, at Du er et ringe Væsen, der ingen Betydning har for ham. Spurven falder til Jorden, den har paa en Maade Ret mod Gud, Lilien visner, den har paa en Maade Ret mod Gud, kun Mennesket har Uret, ham ene er det forbeholdt, hvad der blev negtet Alt, at have Uret mod Gud. Skulde jeg tale anderledes, skulde jeg erindre Dig om en Viisdom, Du vel ofte har hørt, en Viisdom, der nemt nok veed at forklare Alt, uden hverken at gjøre Gud eller Menneskene Uret: Mennesket er et skrøbeligt Væsen, siger den, det vilde være urimeligt af Gud at forlange det Umulige af ham, man gjør hvad man kan, og er man og en enkelt Gang noget
Hun kom til mig som et uvidende Barn. Jeg ser hende endnu, som hun den Gang var. Saa overlegen og selvsikker som kun de Uskyldige kan være. Hun gav sig en Mine af at være en Dame med den modneste Erfaring. Hun talte om Livet, som om hun kendte det til Bunds, havde prøvet og vraget, var skuffet og forlængst træt. Hun forsikrede med nysgærrige Baby-Øjne, at hun for Alvor tænkte paa at gaa i Kloster. Hvad havde hun at haabe af Livet? Hun vidste, at kun i stille Resignation fandtes den taalelige Lod, der var hende beskaaren for Resten af hendes Levetid.
Kongen. Vetravatí! Jeg er saa fortumlet. Viis mig til Sovestedet!

Dørvogtersken. Her, her, Konge! (Gaaer frem.)

Kongen

132.Vel mindes jeg ei, at den Vises Datter,
              som jeg forskjød, er min Ægtehustru;
        Men hæftig bevæget mit Hjerte retsom
              vil overtale mig til at troe det.

(De gaae ud. Alle have forladt Skuepladsen.)

I Danmark er jeg født, der har jeg hjemme,
Der har jeg Rod, derfra min Verden gaaer.
Du danske Sprog, Du er min Moders Stemme,
Saa sødt velsignet Du mit Hjerte naaer.
Du danske friske Strand,
Hvor Oldtids Kjæmpegrave
Staae mellem Æblegaard og Humlehave,
Dig elsker jeg! – Danmark, mit Fædreland!

Hvor reder Sommeren vel Blomstersengen
Mere rigt end her, ned til den aabne Strand?
Hvor staaer Fuldmaanen over Kløver-Engen
Saa deilig, som i Bøgens Fædreland?
Du danske friske Strand,
Hvor Danebrogen vaier, –
Gud gav os den – Gud giv den bedste Seier! –
Dig elsker jeg! – Danmark, mit Fædreland!

Engang Du Herre var i hele Norden,
Bød over England – nu Du kaldes svag,
Et lille Land, – og dog saa vidt om Jorden
End høres Danskens Sang og Meiselslag.
Du danske friske Strand, –
Plovjernet Guldhorn finder. –
Gud giv Dig Fremtid, som han gav Dig Minder,
Dig elsker jeg! – Danmark, mit Fædreland!

Du Land, hvor jeg blev født, hvor jeg har hjemme,
Hvor jeg har Rod, hvorfra min Verden gaaer,
Hvor Sproget er min Moders bløde Stemme,
Og som en sød Musik mit Hjerte naaer.
Du danske friske Strand
Med vilde Svaners Rede,
I grønne Øer, mit Hjertes Hjem hernede,
Dig elsker jeg! – Danmark, mit Fædreland!
tilmode; den lille Lampet oppe i Grottens Løvhang kastede sit flimrende Lys paa bedrøvede Miner og mismodige Bryn.

Hvidgule Bryn.

Det var Sti Høg.

"...... É di persona
Anzi grande, che no; di vista allegra,
Di bionda chioma, e colorita alquanto."

hviskede han for sig selv.

Han havde ikke ustraffet i de sidste fire, fem Uger, stadig været sammen med Marie Grubbe; Hun, havde aldeles bedaaret ham. Han længtes kun hende, drømte kun hende, hun var hans Haab og hans Fortvivlelse. Han havde elsket før, men aldrig saaledes, aldrig saa vegt og blødt og modløst. Det var ikke det, at hun var Ulrik Frederiks Gemalinde, ikke heller det, at han var gift med hendes Søster, der betog ham Haabet. Men det var nu denne hans Kjærligheds Væsen at være modløs, hans Pogekjærlighed, som han bittert kaldte den. Den havde i sig saa liden Begjær, saa megen Frygt og Beundring, og dog paa en anden Vis saa megen Begjær. En feberbrændende, vemodig Længsel ind imod hende, en sygelig Smægten efter at leve med hende i hendes Minder, drømme med i hendes Drømme, lide hendes Sorger og dele hendes modige Tanker, ikke mere, ikke mindre. Hun havde været saa smuk i Dansene, men endnu mere fremmed, endnu mere fjern;
en Halvdel af Torospladsen, paa hvilken Tyren pludselig plumpede ind, lignede i et Nu et overfyldt Skibsdæk i Katastrofens Øjeblik.

Man hørte Skrig af Kvinder og Børn. Mødre værgede deres Smaa, hvis Øjne lyste af Rædsel, og Mænd, der næsten syntes mere forfærdede end Kvinderne, banede sig brutalt Vej mod Udgangene uden at ænse Hvin, Angstraab og Bønner.

Nede paa Pladsen stod Toros-Folkene et Par Minutter raadvilde paa den tomme Arena og stirrede efter den bortflygtede Fjende. Paa et og andet af de glatragede Ansigter spillede et Smil ved Synet af den Rædsel, der greb det Publikum, som ellers fra sit sikre Tilflugtssted overdængede Tyrefægterne med Haan, Spot og fornærmelige Tilraab, naar det ikke syntes, at man var rask nok til at sætte Livet paa Spil.

Og nu dette Billede af panisk Skræk og Fejghed! Det gav Oprejsning til en og anden for mangt et bittert Øjeblik. Men denne Følelse kunde selvfølgelig kun være rent forbigaaende. Det ligger Tyrefægterne i Blodet at værne om Torospladsens Ry, og dette kunde lide Skaar, om Publikum kom til altfor megen Skade.

Det syntes iøvrigt ikke saadan; Tyren havde for vanskeligt ved at klare sig oppe mellem de trappeformede Pladser. Folk havde faaet saa nogenlunde Tid til at frelse sig, og var sluppet derfra med Buler, Stød og Skrammer og en saa frygtelig Skræk i Livet, at Benene rystede under dem.

Tyren stod nu raadvild midt i en sand Mødding af ituknækkede Parasoller og Stokke, masede Hatte, Frugtkurve, Vifter, Mantiller, Aviser og Stumper af Hovedtøjer, Shawler og Overfrakker.

Folk begyndte at standse paa de øverste Pladser i Haab om, at Dyret ikke vilde have Kraft til at naa derop. Paniken var ved at lægge sig lidt, men ingen vovede sig frem til Tyren, der nu paany begyndte at vælte op over de trappeformede Pladser, medens Folk atter klumpede sig sammen og trykkede paa af Skræk.

Hent Lassoerne! hørte man Esparteros Stemme nede fra Arenaen.

At dræbe en Tyr med Kaarde udenfor Arenaen er nemlig en Umulighed selv for den fineste Tyrefægter. Den lange Klinge er ikke noget haandterligt Vaaben i hans Haand og dens Anvendelse rummer den største Fare, naar ikke alt forinden er lagt til Rette af Toros-Folkene.

Nede fra Arenaen, hvor Matadora stod bleg og ubevægelig, medens hun stirrede op paa Tilskuerpladsen, hvor hendes Optræden havde fremkaldt saa forfærdelig Ravage, kom imidlertid et Par af Banderilloerne løbende med lange Tov, som det var Meningen at faa kastet op om Tyrens Hals eller ind om dens Ben.

De mere modige standsede for at se, hvordan Sagen vilde udvikle sig. De, der sad paa den modsatte Side af den, hvor Katastrofen var sket, var forholdsvis hurtigt faldne til Ro og iagttog nu med Spænding det nye uventede Skuespil.

I Præsidentlogen havde Borgmesteren rejst sig og sendte opmuntrende Tilraab til Lassokasterne.

Oppe mellem Stammerne så hun ned over Fjorden.

Nu var den grå som under en Hinde. Skovene histovre strakte sig rustrøde. Himlen lukkede tågegrå. Vissent Løv glippede ned gennem Kulden.

Den laa ude paa Trappen og ikke saa meget som saa til Sofaen inde i Salen, og den jagede efter Hønsene og stjal Kattens Mælk og gøede ad Tiggere og sprang op ad Benene paa Hestene, naar her kom fremmede. Vi havde vor Morskab og Fornøjelse af at se, hvordan den bar sig ad. Tænk, saadan en lille en, som kun har ligget i Kurv og er bleven baaret paa Armen. Det var jo underligt. Og da de saa skulde rejse, du, saa vilde Jenny ikke med. Den stod paa Trappen og gøede saa ynkeligt og sprang op ad mig og bad saa bønligt, om den maatte blive. Saa vi vidste ikke andet Raad end at lade den blive. Vi blev rørte over det lille Kræ, som var saa lille og dog vilde være Landhund. Men aldrig havde jeg troet, at jeg skulde komme til at holde Skødehund. Snart faar jeg maaske ogsaa en Kone.“

Aa, hvor det er frygteligt at være genert og ikke at have faaet nogen Opdragelse! Mon Onkel var bleven meget forbavset over, at hun saa pludselig Løb sin Vej! Men det var, som om han havde ment hende, da han talte om Jenny. Og det havde han maaske slet ikke. Men alligevel — — ja, hun var bleven saa forlegen. Hun kunde ikke være blevet.

Men det var ikke den Gang, „det“ kom, ikke den Gang.

Saa var det vel om Aftenen, paa Ballet. Aldrig havde hun moret sig saa godt paa noget Bal! Men hvis nogen havde spurgt, om hun havde danset meget, saa maatte hun vist have

Længdespring uden tilløb eller stående længdespring er nu afskaffet atletikdisciplin.

Længdespring uden tilløb var med på det olympiske program 1900-1912. Disciplinen var med på DM-programet 1911.
Kelvin Lindemann, egtl. Edward Kelvin Thybo-Lindemann, (6. august 1911 i Sibirien - 8. september 2004), var en dansk forfatter og journalist.
Biografi

Kelvin Lindemann debuterede med romanen En håndfuld babies (1931) og blev over de næste mange årtier en af Danmarks mest produktive skribenter, der foruden en god snes romaner, rejsebøger, essays og fortællinger var en uhyre flittig leverandør af kronikker og noveller til ugebladene og avisernes søndagsmagasiner. Han var kendt for også med års mellemrum at kunne genbruge sine tidligere offentliggjorte manuskripter i ny, tilpasset udgave.

I 1942 var han en af prisvinderne i Hasselbalchs Forlags jubilæumskonkurrence med den historiske slægtsroman Huset med det grønne træ, der i 1948 fik fortsættelsen Gyldne lænker. Begge bøger blev oversat til flere sprog.

Under besættelsen deltog Lindemann i illegalt arbejde. Hans roman Den kan vel frihed bære fra 1943 blev med rette opfattet som rettet mod tyskerne, og oplaget blev beslaglagt af besættelsesmagten. Lindemann måtte i 1944 flygte til Sverige efter at have været genstand for et drabsforsøg.

I 1953 udgav han under pseudonymet Alexis Hareng En aften i koleraåret, der efter tvetydige udtalelser fra forlæggeren blev tilskrevet Karen Blixen, indtil Lindemann vedstod ophavet til romanen.
Solsystemet består af Solen og de himmellegemer som den binder til sig gennem sin gravitation. Solsystemet har sin oprindelse i et gravitationelt kollaps af en gigantisk gas- og støvsky for 4,5 milliarder år siden.

Rundt om Solen kredser en række objekter i en næsten flad elliptisk skive. Med undtagelse af Solen finder man det meste af Solsystemets masse i de otte planeter, med omløbsbaner der næsten er cirkulære. De fire indre planeter er Merkur, Venus, Jorden og Mars, som kaldes klippeplaneter og består mest af sten og metal. De fire ydre planeter er Jupiter, Saturn, Uranus og Neptun som kaldes gaskæmper og de består mest af brint og helium, de er meget tungere og større end klippeplaneterne.

Der findes to områder med småplaneter. Asteroidebæltet, som ligger mellem Mars og Jupiter, består af mindre stykker som har visse ligheder med klippeplaneterne da størstedelen består af sten og metal. Kuiperbæltet som ligger udenfor Neptuns omløbsbane består hovedsageligt af frossen vand, ammoniak og metan. I disse bælter findes der fem specielle objekter: Ceres, Pluto, Haumea, Makemake og Eris som betegnes som dværgplaneter da de anses at være tilstrækkeligt store til at være blevet runde som en konsekvens af egen gravitation. På en afstand af 0,8-1,6 lysår fra Solen, antager man at der findes hvad man kalder Oortskyen som formodes at være kilden til de langperiodiske kometer.

I Solsystemet findes der grupper af mindre stykker såsom kometer, kentaur-asteroider, interstellart medium som findes i dette område mens solvinden, plasma fra Solen, skaber en gasboble i det interstellare medium som også kaldes heliosfæren. Dette strækker sig ud til midten af det område, som kaldes scattered disc, et område i udkanten af Kuiperbæltet.

Seks af planeterne og tre af dværgplaneterne har naturlige satellitter eller måner i omløbsbaner rundt om sig. Alle de fire ydre planeter har en planetring af damp og andre partikler rundt om sig.

August Frederik Schmidt (4. august 1899 i Gesten – 17. juli 1965 i Aarhus) var en dansk folkemindeforsker og lokalhistorisk forfatter.

I perioden 1921-26 var Schmidt faglig assistent ved Dansk Folkemindesamling. Hans første bog var Danmarks helligkilder fra 1926 og siden blev det til talrige artikler og bøger helt frem til hans død, ofte udgivet på eget forlag.

I størstedelen af sit voksne liv boede forfatteren i Brabrand-Årslev i Østjylland, og hans vigtigste værk er formentlig netop seks bind om disses historie udgivet over en periode midt i 1900-tallet suppleret med et sammenfattende bind udgivet af Brabrand-Årslev Kommune i 1962.

Ligeledes beskrev han nabosogne som Åby, Viby, Lyngby og Borum grundigt i bøger og artikler.
Ufuldstændig bibliografi over bøger i forfatterskabet

Tumleren-klassen var en klasse af ubåde i Søværnet i Danmark. Klassen blev overført fra Norge, hvor de var benævnt Kobben-klassen, det samme som de er benævnt i Polen. I Tyskland, hvor de blev bygget, var de kendt som Type 207.

Danmark fik overført fire ubåde, hvoraf de tre gjorde aktiv tjeneste, mens den fjerde, KNM Kaura, blev overført som reservedele til de andre tre enheder. Denne båd fik dog aldrig et dansk navn. Derudover blev fem enheder overført fra den norske marine til Polen, hvor de fire gør aktiv tjeneste, mens den femte blev (ligesom i Danmark) brugt til reservedele.

Efter udfasningen af de danske ubåde blev Sælen konverteret til museumsskib, beliggende ved Elefanten på Holmen, mens Springeren blev skænket til Langelandsfortets koldkrigsmuseum. Den sidste, Tumleren, blev ophugget.

En æggekage er som en tærte med sprød bund og skorpe, og saftig og smattet midte. Hovedingrediensen er selvfølgelig æg. Udover æg kan stort set alle grønsager bruges i retten, forskelligt kødfyld som skinke, bacon el. lign. eller noget helt tredje. Krydres med salt, peber, + andet efter smag og behag.

Æggekagen laves i pande, let smurt med fedtstof, og stegt til en passende konsistens fremkommer.

Metro Service A/S er en dansk virksomhed, der varetager driften og vedligeholdelsen af Københavns Metro på vegne af Ansaldo STS, der har det overordnede driftansvar. Størstedelen af selskabets ca. 200 ansatte er Metro-stewarderne, som informerer og hjælper kunder, holder opsyn og kontrollerer billetter. Det er også Metro Service, der overvåger driften af Metroen døgnet rundt.

Selskabet blev dannet i 1998 og er ejet af International Metro Services, der igen ejes af Aziende Trasporti Milanese og Ansaldo. Indtil medio 2003 var også Arriva medejer af Metro Service. Aziende Trasporti Milanese driver kollektiv trafik i Milano.

Metro Service A/S har domicil i den sydlige del af Ørestad, tæt på Vestamager Station.

VVS-uddanelsen er en erhvervsfaglig uddannelse, der udbydes af en række tekniske skoler. Uddannelsen varer mellem 3 1/2 og 4 år, afhængig af om der vælges speciale eller ej. Specialerne er VVS og blikkenslager, energispecialist, ventilationstekniker og rustfast industrimontør. Elever, der ikke gennemfører et speciale betegnes blot VVS'ere.

VVS-fagmænd kan opnå titlen "Autoriseret" ved at gennemgå en kontrol, som udføres af en række forskellige instanser, overvåget af Sikkerhedsstyrelsen.

Omkring år 1300 blev en århundredelang europæisk blomstring, både kulturelt og befolkningsmæssigt, afbrudt af en række tilbageslag med Den store hungersnød og den sorte død. De halverede visse steder befolkningen. De skyldtes delvis af klimaforandringer forårsaget af afslutningen på den varme periode i middelalderen og begyndelsen på den lille istid, og delvis af en Malthus-katastrofe forårsaget af overbefolkning. Dertil kom også social uro og krig. IFrankrig og England flere store bondeoprør og hundredeårskrigen. Den katolske kirke blev delt af Det store skisma mellem 1378 og 1414.

På den anden side havde 1300-tallet også stor fremgang inden for kunst og videnskab. Genopdagelsen af de antikke græske og romerske tekster førte til renæssancen - genfødelsen. Den var allerede begyndt ved kontakten med araberne under korstogene, men var i ro efter Konstantinopels fald til tyrkerne, da flere byzantinske lærde måtte søge tilflugt i vest, specielt i Italien. Opfindelsen af bogtrykkerkunsten havde stor effekt på det europæiske samfund. Den øgede spredningen af det skrevne ord, demokratiserede uddannelserne og reducerede den katolske kirkes magt. Resultatet var den protestantiske reformation. Væksten i Det Osmanniske Rige kulminerede med Konstantinopels fald i 1453 – som også var det år Hundredeårskrigen blev afsluttet – og forhindrede al handel med østen. Men Christoffer Columbus' opdagelse af Amerika i 1492 og Vasco da Gamas rejse til Indien (syd om Afrika) i 1498, åbnede nye handelsruter og forstærkede økonomien og de europæiske nationers magt.

Denne udvikling gør det nærliggende at tale om afslutningen af middelalderen og begyndelsen på den moderne tid. Delingen mellem middelalder og nyere tid vil være en konstrueret skillelinje, da antik lærdom aldrig var helt fjernt for det europæiske samfund. Historikere i Italien ser 1300-tallets renæssance som en direkte overgang til den moderne tid.

Hensigten med faget kultursociologi var at etablere en anden form for sociologi end dén der blev undervist og forsket i under ledelse af positivisterne professor Kaare Svalastoga, der kom fra Norge, juristen Erik Høgh og flere andre. Forskellen skulle være både indholdsmæssig og tilgangsmæssig. Til forskel fra sociologi som var placeret under samfundsvidenskaberne, var kultursociologi placeret under humaniora.

Faget skulle bestå af flere dele: Samfundsvidenskabernes filosofi og historie. Sociologisk metode. Forholdene i ikke-industrialiserede lande. Forholdene i industrialiserede lande. En del af undervisningen omhandlede socialpsykologi og socialantropologi. Uddannelsen kunne gennemføres på tre niveauer, som bifags- og som hovedfagsudannelse og endelig på det daværende konferensniveau.

Mens 'klassiske' sociologer i Danmark arbejdede en del med spørgeskemaundersøgelser, og statistisk behandling af store data, dvs. kvantitativ sociologi, hvis resultater blev bearbejdet med statistik, lagde kultursociologer større vægt på deltagerobservation og andre kvalitative metoder såsom kvalitative interviews.

Refshaleøen er en ø i Københavns Havn, der frem til 1996 husede skibsværftet Burmeister & Wain. I dets storhedstid beskæftigede skibsværftet 8.000 ansatte, og det fremstår derfor som et ikon i dansk industrihistorie.

En del af øen er inddæmmet i 1870'erne, hvor havnens sejlløb blev gjort dybere. Områdets areal udgør ca. 500.000 kvm. Med skibsværftets konkurs i 1996 har området gennemgået betydelige forandringer, idet de mange værftsarbejdere i dag er skiftet ud med en blanding af kreative iværksættere, mindre håndværksvirksomheder, loppemarkeder, lagerfaciliteter samt kulturelle og rekreative anvendelser.

Refshaleøen er i dag et område i hastig forandring, hvor man kan gå på arbejde, til koncert, nyde et gourmetmåltid, spille beachvolley, gå på galleri eller nyde udsigten til Langelinie og Frederiksstaden i de rå og uforstyrrede industrielle omgivelser. Her ligger blandt andet det innovative værkstedsfælleskab Skabelonloftet/The Shipyard Loft og i foråret 2011 åbner galleriet YARD. På Refshaleøens østlige side har rumfartsprojektet Copenhagen Suborbitals til huse.

Siden april 2011 findes der atter både på den gamle skibsværft. Københavns Yacht Service har åbnet Danmarks første Yachtgarage på øen - en Indoor Marina til motorbåde efter amerikansk forbillede.

På blot 15 år har området ændret karakter fra en af Danmarks største industriarbejdspladser, til det største område for moderne byudvikling i Københavns Havn.

Katholm er en lille ø på 5-6 hektar ved østkysten af den centrale del af Augustenborg Fjord, Als. Øens omkreds udgør ca. 1½-2 km, men dens areal ændrer sig på grund af at øens sandtanger hele tiden skifter størrelse og udseende. Holmen har i ældre stenalder været en del af Egen næs.

Øen, der ejes af en landmand på Sundeved plejes ekstensivt ved afgræsning med får. Desuden foreligger der en græsningsaftale med naboen omkring afgræsning med kvier (ca. 10). Den nuværende ejers indstilling er, at øen skal bevares som en øde naturperle i fjorden.

Indtil for få år siden indsamlede øens indehavere mågeæg, ligesom Zoologisk Museum hvert år havde folk på øen for at ringmærke de mange måger. Begge disse aktiviteter er indstillet, så øen nu er forholdsvis uforstyrret.