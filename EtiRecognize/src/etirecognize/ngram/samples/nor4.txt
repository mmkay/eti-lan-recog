Juhhuuu,
Lili klarte heldigvis å befri meg fra det forferdelige kostymet! I tillegg har også virkingen av boble-teen avtatt litt, noe som betyr at jeg endelig kan snakke igjen! :) I går følte jeg meg som en liten baby som verken kunne snakke eller gå, og det på selveste nasjonaldagen!

Jeg synes det er litt dumt ettersom jeg var i ferd med å bli en mester i språket ditt. :cool:

Du har sjansen til å vise hvor språkmektig du er akkurat nå. Det har nemlig oppstått et problem for Billy. Curley hadde en bekymret mine når han var og besøkte oss i morges. Han hadde ikke fått blund på øynene hele natten ettersom Billy skreik så mye. :shock: Tenk det, han holdt på hele natten!!

Stakkars Billy! :(   Hva kan ha skjedd denne gangen?

Dette fant Curley dessverre ikke ut av. Han kan litt hvalspråk, men det er veldig vanskelig å forstå en babyhval. Det er nemlig mange ord som Billy ikke har lært seg å uttale riktig enda, og Curley klarer rett og slett ikke å forstå alt! Derfor har han bedt oss om hjelp for å finne ut hvorfor Billy er så lei seg. Men hvordan skal vi gjøre dette? Vi forstår jo enda mindre hvalspråk enn Curley. :???: Har dere kanskje en idé om hva det er som feiler Billy? Kan han være sulten? Vi skal iallefall gi dere beskjed når vi har nyheter!

Hvalreportene
Ella og Max