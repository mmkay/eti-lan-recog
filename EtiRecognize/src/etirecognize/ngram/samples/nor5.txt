VG har idag kåret tiårets beste norske album, og ikke minst tiårets låt. På listene har vi mange kjære og kjente navn, og vi kan nevne Marit Larsen, Odd Norståga, Big Bang og Motorpsycho. Når det gjelder låtlista så har jeg lyst til å sitere @hanspanzer fra  som på twitter sier det så treffende: “ikke en jævla fuzzgitar.. men så er ikke VG akkurat en kredavis når det kommer til musikk heller“. Dog er ikke det sakens mest ironiske side.

For går vi til saken om tiårets beste album, ser vi at Röyksopp går seirende ut med sitt “Melody A.M.”-album fra 2001. Ikke det at jeg skal argumentere for at det er hverken riktig eller feil; jeg synes det bare er så ironisk å lese VGs Stein Østbøs opprinnelige anmeldelse av plata da den kom.

Dette viser jo at alle kan ta feil, eller at et album kan vokse på en over tid. Uansett så syntes jeg det var en litt morsom og ironisk historie å viderefortelle.

Har du noen album som har vokst på deg over tid, eller omvendt? Kjør debatt!

(takk til @steliassen for å bringe dette opp på twitter :D )