Wydział Elektroniki, Telekomunikacji i Informatyki (dawna nazwa Wydział Elektroniki) Politechniki Gdańskiej to największy z wydziałów tej uczelni, składający się obecnie z 16 katedr, kształcący około 4 000 studentów na studiach stacjonarnych I  i II stopnia, stacjonarnych jednolitych magisterskich, niestacjonarnych I i II stopnia, a także studiach doktoranckich.

Wydział ETI posiada najwyższą kategorię naukową od roku 1992. Zgodnie z wymaganiami KBN obecnie jest to kategoria I (poprzednio nazywana kategorią A). Działalność naukowa Wydziału jest różnorodna, a główne jej kierunki odpowiadają kierunkom kształcenia.


Dnia 21.09.2006 roku Państwowa Komisja Akredytacyjna oceniła pozytywnie jakość kształcenia na kierunku Automatyka i Robotyka na poziomie jednolitych studiów magisterskich prowadzonych na naszym Wydziale.

Dnia 31.05.2007 roku Państwowa Komisja Akredytacyjna oceniła pozytywnie jakość kształcenia na kierunku Elektronika i Telekomunikacja na poziomie studiów pierwszego stopnia oraz jednolitych studiów magisterskich prowadzonych na naszym Wydziale.

Dnia 3.09.2009 roku Państwowa Komisja Akredytacyjna oceniła pozytywnie jakość kształcenia na kierunku Informatyka na poziomie studiów pierwszego i drugiego stopnia oraz jednolitych studiów magisterskich  prowadzonych na naszym Wydziale.
